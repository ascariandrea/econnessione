---
icon: pencil-alt
date: 2019-09-27
title: Foto di circostanza al 3º Sciopero Globale per il Clima
topic: scioperi-per-il-clima
actors:
    - beppe-sala
---

Lo sciopero per tematiche ambientali più grande che Milano abbia mai visto, il Sindaco non può lasciarsi scappare l'occasione per ripetere quanto sia importante quello che quest* ragazz* stanno facendo. Il Comune è dalla loro parte, lo è sempre stato: Milano è una delle città [membre] del C40, quindi guidata da un'amministrazione consapevole del problema. Un ["alleato"](https://www.facebook.com/beppesalasindaco/posts/2508791702723384) per questo nuovo movimento di consapevolezza ambientale che gli piace chiamare "[Zio Beppe e la sua banda](https://www.instagram.com/p/B26XUiZIX7n/)".

> Questa mattina sono sceso in piazza e mi sono unito al corteo degli studenti di #FridaysForFuture. Qualcuno sicuramente storcerà il naso, ma condivido la loro manifestazione, le loro motivazioni e le loro preoccupazioni. Perché la lotta contro i cambiamenti climatici, in difesa dell'ambiente, non ci vede rivali, semmai alleati.
> Diciamo spesso che le istituzioni devono stare vicino ai cittadini, ascoltarli e trovare soluzioni per migliorare la loro qualità di vita. Credo che sia giunto il momento di passare, anche in questo caso, dalle parole ai fatti: sono i nostri figli, il futuro della nostra comunità, della nostra città e del nostro Pianeta a chiederlo. Per questo motivo, inviterò una delegazione dei ragazzi che hanno manifestato a Palazzo Marino in Consiglio Comunale, perché qualcosa lo stiamo facendo, ma insieme possiamo fare sicuramente di meglio. Partiamo da piccole azioni e cambiamo le coscienze e il mondo. Ma insieme

Curioso come l'uomo che dice di condividere le motivazioni e le preoccupazioni dei ragazzi scesi in strada sia proprio quello che dovrebbe ascoltarle e fare qualcosa per le loro fondate preoccupazioni. 
Il Comune e lo stesso Sala non hanno messo in campo nessuna azione efficace, commisurata alla dichiarazione di emergenza climatica firmata 4 mesi prima.

![](../../../../../media/actors/beppe-sala/beppe-sala-fb-post-2019-09-27.jpg)