---
date: 2020-01-02
type: AntiEcologicAct
title: Schieramento delle forze dell'ordine in tenuta antisommossa
topic: parco-bassini
actors:
  - comune-di-milano
  - beppe-sala
links:
  - http://www.milanotoday.it/video/parco-bassini-alberi-tagliati.html
---

Stamattina intorno alle 6 e 30 uno schieramento di _forze dell'ordine_ in tenuta anti sommossa ha circondato il parco Bassini per permettere l’abbattimento degli alberi da parte degli operai addetti ai lavori di costruzione del nuovo dipartimento di chimica.
Un centinaio tra polizia, carabinieri, agenti in borghese pronti ad usare la forza per fermare la protesta di una ventina di persone tra studenti, docenti, abitanti della zona e non che denunciano la privazione dell’ennesimo spazio verde per l’ennesima colata di cemento inutile.

<img src="../../../../../media/topics/parco-bassini/2020-01-02-polizia.jpg" />

Questa è la stessa amministrazione comunale che ha organizzato il “Capodanno per il Futuro”, che riempie i propri social con foto mentre piantano alberi e che si dice coraggiosa nell’affrontare questa crisi ecologica planetaria a colpi di Area B e bus elettrici.
Tutta becera propaganda verde.
Quando si tratta di salvare un parco con alberi decennali alti 20 metri rispondono schierando un esercito anti sommossa per impaurire quelle poche persone che ancora difendono il bene comune di tutti, la terra su cui viviamo.
Questo è la Milano di Sala che qualche mese fa scendeva in piazza al corteo di Fridays For Future a dire _“condivido la loro manifestazione, le loro motivazioni e le loro preoccupazioni, perché la lotta contro i cambiamenti climatici, in difesa dell’ambiente, non ci vede rivali, semmai alleati”_.

Non sono questi gli alleati di cui abbiamo bisogno, queste sono le persone che dovrebbero essere accolte dalla polizia e scortate dove non gli è permesso aggravare la situazione già drastica di questa città.

<gallery>
  <video controls>
  <source src="../../../../../media/topics/parco-bassini/2020-01-02-taglio-degli-alberi.mp4" type="video/mp4" />
  </video>
</gallery>