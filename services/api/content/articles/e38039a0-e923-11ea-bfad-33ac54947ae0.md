---
updatedAt: 2020-10-22T07:49:40.535Z
path: sistema-agroalimentare
featuredImage: ../../static/media/articles/e38039a0-e923-11ea-bfad-33ac54947ae0/gettyimages-907966126_optimized.jpg
draft: true
date: 2020-05-03
type: Article
uuid: e38039a0-e923-11ea-bfad-33ac54947ae0
title: Sistema agroalimentare
createdAt: 2020-10-22T07:49:40.609Z
---

Il sistema agroalimentare italiano - e mondiale - si basa su un uso intensivo delle risorse che il pianeta mette a disposizione in tutte le sue forme: il ciclo dell’acqua che permette la vita, il ciclo del carbonio che pone le basi per la struttura organica della vita e il ciclo vitale degli organismi stessi, quali piante e animali. A tutto questo si aggiunge un intenso utilizzo della chimica per colmare la differenza tra la domanda economica e l’offerta che il solo impiego delle risorse naturali permetterebbe. Intensivo è anche sinonimo di violenza: gli allevamenti intensivi vedono una condizione ignobile degli animali sfruttati solamente per le loro carni e derivati, mentre le colture intensive sfruttano il suolo senza curarsi che anch’esso sia una risorsa finita.

Agricoltura e allevamenti sono legati da un doppio filo che mette insieme due sistemi che si basano sull’aumento infinito della produzione, in cui la prima serve per sostentare la seconda, ma gli scarti della seconda vanno a danneggiare la prima. Gran parte del prodotto della coltura intensiva, insieme ad un’enorme quantità d’acqua, è destinato agli animali, che consideriamo come fonte di proteine e non come esseri senzienti, e gli scarti di questa produzione vanno a compromettere l’aria che respiriamo, l’acqua che beviamo, il cibo che mangiamo e il sistema stesso che ci permette di poter vivere: il pianeta.

Per la produzione intensiva ed estensiva di prodotti animali è necessaria una grande filiera che si compone di: produzione di alimenti, allevvamenti, macelli e distribuzione su larga scala. Il suolo viene quindi consumato per coltivare i cereali e il foraggio, per contenere il bestiame, i suini, gli ovini fino a raggiungere il peso necessario, per poi essere trasportati negli stabili del macello e infine serviti nei supermercati.
Questa lunghissima catena richiede che il suolo venga sacrificato per fare spazio al cemento del nuovo macello o supermercato, oppure sostituiendo alberi a distese di mais per far ingrassare miliardi di animali il prima possibile negli allevamenti prigione.
La sostituzione di ecosistemi complessi con monoculture e cemento è una delle cause principali dei cambiamenti climatici.
La perdità di biodiversità che avviene quando si distrugge un'ecosistema appartenente ad una determinata area, per sostituirlo con uno ottimizzato per la produzione è la prima ragione che dovrebbe farci mettere in discussione il modello intensivo: la diversità di vegetazione, insetti, animali favorisce la proliferazione della vita stessa, mentre lo sfruttamento del suolo per un solo scopo tende a perdere vita[^1]. Il suolo, non facendo da serbatoio di carbonio per la proliferazione degli ecosistemi, lo rilascia nell'atmosfera innescando ciclo che porta il suolo ad inaridirsi sempre di più.
Gli ecosistemi vengono distrutti anche quando il suolo viene consumato per macelli e supermercati, per cui si perde potenziale potere di assorbimento della CO2 in atmosfera da parte di quel suolo che potrebbe ospitare, invece, una folta vegetazione. Il processo di costruzione degli stabilimenti impiega poi grandi quantità di energia e materiale per realizzare le complesse e tecnologiche strutture, che contribuiscono all'erosione del budget di carbonio rimanente per stare entro il 1.5ºC di riscaldamento rispetto l'era pre industriale.

Il consumo di suolo è anche marino e la pesca intensiva è in gran parte responsabile del peggioramento della biodiversità marina, per l'utilizzo di metodi di pesca che catturano qualsiasi cosa tra la superficie e il fondale e per gli scarti di questi stessi sistemi che rimangono sul fondale inquinandolo e diventano trappole per gli animali.
Gli oceani catturano circa il 30% della CO2 del nostro pianeta grazie ai complessi sistemi di viventi che lo popolano, ma la pesca intensiva degli ultimi decenni è diventata biologicamente non sostenibile[^2].

Il settore agroalimentare è responsabile del 7% dell'emissioni di gas serra in Italia - circa 30 milioni di tonnellate di C02 equivalente - e la maggior parte di queste - quasi l'80% - deriva dagli allevamenti[^3].
Insieme al riscaldamento, contribuisce al 54% del particolato PM 2.5 presente in atmosfera[^4] che aggrava il nostro sistema respiratorio e compromette la nostra salute.

La continua crescita degli allevamenti intensivi che sottraggono suolo alla foresta e agli altri ecosistemi pone una pressione sempre maggiore alle ultime aree naturali rendendo più facile lo spillover tra una specie "selvatica" e una addomesticata. Continuare ad espandere gli allevamenti per poter soddisfare la domanda crescente di proteine animali aumenterà la possibilità che si verifichino pandemie, anche peggiori, di quella che stiamo vivendo attualmente.

[accennerei qualcosa sugli antibiotici anche]

Tutto queste complicazioni possono essere risolte in gran parte da cosa scegliamo di mangiare e questa decisione non può essere presa considerando solo il proprio desiderio personale, ma bisogna anche considerare quali implicazioni sorgono quando si applica la decisione su larga scala.

Per poter permettere di soddisfare i bisogni di tutti rimanendo entro i limiti fisici delle risorse del pianeta bisogna accorciare la filiera di produzione del cibo, passando ad una rete di agricoltori e allevatori che cooperino con la natura, che si occupino dall'inizio alla fine del loro prodotto e che mantengano vivo il tessuto sociale locale sviluppando una cultura del suolo comune.
I finanziamenti europei (PAC) devono essere investiti nelle iniziative locali, che mettano al centro lo sviluppo culturale comunitario prima che economico e che adotti tecniche di coltivazione e allevamento complementari per la rigenerazione del suolo.
La base delle proteine di cui ci alimentiamo deve fortemente cambiare verso quella vegetale, iniziando un percorso di educazione verso la categoria degli animali e di una riduzione drastica degli allevamenti intensivi.
C'è bisogno di riscoprire quel rispetto verso le altre forme di vita e per lo spazio comune che si condivide che ci porta a dare valore alla vicinanza e alla semplicità del cibo di cui ci nutriamo, che torni a tessere quelle relazioni forti tra le persone e il territorio.

[^1]: https://ipbes.net/sites/default/files/ipbes_7_10_add.1_en_1.pdf
[^2]: https://www.fao.org/3/I9540EN/i9540en.pdf#page=56
[^3]: http://www.isprambiente.gov.it/files2020/area-stampa/comunicati-stampa/comunicato-emissioni-2020.pdf
[^4]: https://www.greenpeace.org/italy/storia/4813/gli-allevamenti-intensivi-seconda-causa-di-inquinamento-da-polveri-sottili/
[^5]: http://www.isprambiente.gov.it/files2020/pubblicazioni/rapporti/Rapporto_319_2020.pdf
