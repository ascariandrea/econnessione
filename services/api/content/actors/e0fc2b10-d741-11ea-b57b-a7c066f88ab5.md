---
updatedAt: 2020-10-22T07:39:37.244Z
color: "802d1d"
date: 2020-05-15T07:59:17.231Z
uuid: e0fc2b10-d741-11ea-b57b-a7c066f88ab5
username: claudio-descalzi
fullName: Claudio Descalzi
type: ActorFrontmatter
createdAt: 2020-10-22T07:39:37.332Z
avatar: ../../static/media/actors/e0fc2b10-d741-11ea-b57b-a7c066f88ab5/220px-claudio_descalzi.jpg
---

Claudio Descalzi è nato a [Milano](https://it.wikipedia.org/wiki/Milano "Milano") nel [1955](https://it.wikipedia.org/wiki/1955 "1955") e si è laureato in [Fisica](https://it.wikipedia.org/wiki/Fisica "Fisica") nel [1979](https://it.wikipedia.org/wiki/1979 "1979") presso l'[Università degli Studi di Milano](https://it.wikipedia.org/wiki/Universit%C3%A0_degli_Studi_di_Milano "Università degli Studi di Milano").

È entrato nel gruppo [Eni](https://it.wikipedia.org/wiki/Eni "Eni") nel [1981](https://it.wikipedia.org/wiki/1981 "1981") come ingegnere di giacimento[^1] [^2]; successivamente diventa project manager per lo sviluppo delle attività nel Mare del Nord, Libia, Nigeria e Congo[^3].

Nel [1990](https://it.wikipedia.org/wiki/1990 "1990") è promosso a responsabile delle attività operative e di giacimento in Italia, sotto la sua direzione viene applicato un nuovo modello operativo grazie al quale la produzione di barili giornalieri viene incrementata a 250.000 unità.

Nel [1994](https://it.wikipedia.org/wiki/1994 "1994") assume il ruolo di managing director della consociata Eni in Congo, avviando nel 1997 la produzione nel campo offshore di Kitina[^4]. Dal [1998](https://it.wikipedia.org/wiki/1998 "1998") diventa vice chairman & managing director di Naoc, consociata di Eni in Nigeria: viene avviata in questo periodo l’esportazione di gas prodotto dall’impianto di liquefazione di NLNG e, parallelamente, si assiste allo sviluppo di una serie di progetti deep-water nell’offshore locale[^5].

Dal [2000](https://it.wikipedia.org/wiki/2000 "2000") al [2001](https://it.wikipedia.org/wiki/2001 "2001") ricopre la carica di direttore dell'area geografica [Africa](https://it.wikipedia.org/wiki/Africa "Africa"), [Medio Oriente](https://it.wikipedia.org/wiki/Medio_Oriente "Medio Oriente") e [Cina](https://it.wikipedia.org/wiki/Cina "Cina"), lancia e supervisiona lo start up del Progetto Western Libyan Gas[^6], destinato a incrementare la produzione della controllata libica da 85.000 a 280.000 barili al giorno. Dal [2002](https://it.wikipedia.org/wiki/2002 "2002") al [2005](https://it.wikipedia.org/wiki/2005 "2005") è nominato direttore dell'area geografica Italia, Africa e Medio Oriente, ricoprendo inoltre il ruolo di consigliere di amministrazione di diverse consociate Eni dell'area.

Nel [2006](https://it.wikipedia.org/wiki/2006 "2006") diventa vice direttore generale di Eni nella divisione Exploration & Production[^7]. Da luglio [2008](https://it.wikipedia.org/wiki/2008 "2008") è [COO](https://it.wikipedia.org/wiki/Direttore_operativo "Direttore operativo") della divisione di Eni Exploration & Production: Claudio Descalzi contribuisce alla definizione del piano strategico di attività upstream in Italia e all’estero e avviando importanti progetti quali il Goliat in Norvegia (2009)[^8], il West Hub in Angola (2011)[^9] e la campagna di esplorazione in Mozambico (2013)[^10].

Il 14 aprile [2014](https://it.wikipedia.org/wiki/2014 "2014") è stato indicato dal [Governo Renzi](https://it.wikipedia.org/wiki/Governo_Renzi "Governo Renzi") per il ruolo di amministratore delegato di Eni[^11]. Il [18 marzo](https://it.wikipedia.org/wiki/18_marzo "18 marzo") [2017](https://it.wikipedia.org/wiki/2017 "2017") viene confermato dal [Governo Gentiloni](https://it.wikipedia.org/wiki/Governo_Gentiloni "Governo Gentiloni") nel ruolo di amministratore delegato per un secondo mandato insieme alla presidente [Emma Marcegaglia](https://it.wikipedia.org/wiki/Emma_Marcegaglia "Emma Marcegaglia").

Claudio Descalzi è anche vice presidente di [Confindustria](https://it.wikipedia.org/wiki/Confederazione_generale_dell%27industria_italiana "Confederazione generale dell'industria italiana") Energia[^12] e, da febbraio 2015, consigliere di amministrazione della Fondazione [Teatro alla Scala](https://it.wikipedia.org/wiki/Teatro_alla_Scala "Teatro alla Scala")[^13]. È Membro del National Petroleum Council per il 2016/2017[^14]. In passato è stato Presidente di Eni UK (2010 - 2014) e di Assomineraria (2006 - 2014).

[^1]: https://it.wikipedia.org/wiki/Claudio_Descalzi#cite_note-pn-1
[^2]: https://it.wikipedia.org/wiki/Claudio_Descalzi#cite_note-2
[^3]: https://it.wikipedia.org/wiki/Claudio_Descalzi#cite_note-3
[^4]: https://it.wikipedia.org/wiki/Claudio_Descalzi#cite_note-4
[^5]: https://it.wikipedia.org/wiki/Claudio_Descalzi#cite_note-5
[^6]: https://it.wikipedia.org/wiki/Claudio_Descalzi#cite_note-6
[^7]: https://it.wikipedia.org/wiki/Claudio_Descalzi#cite_note-7
[^8]: https://it.wikipedia.org/wiki/Claudio_Descalzi#cite_note-8
[^9]: https://it.wikipedia.org/wiki/Claudio_Descalzi#cite_note-9
[^10]: https://it.wikipedia.org/wiki/Claudio_Descalzi#cite_note-10
[^11]: https://it.wikipedia.org/wiki/Claudio_Descalzi#cite_note-11
[^12]: https://it.wikipedia.org/wiki/Claudio_Descalzi#cite_note-12
[^13]: https://it.wikipedia.org/wiki/Claudio_Descalzi#cite_note-13
[^14]: https://it.wikipedia.org/wiki/Claudio_Descalzi#cite_note-14
