---
uuid: b26c73c0-d757-11ea-9870-fd103bfd82e4
slug: eni-nigeria
label: ENI - Nigeria
date: 2020-01-20
updatedAt: 2020-10-22T07:53:46.202Z
createdAt: 2020-10-22T07:53:46.298Z
color: 2ca100
type: TopicFrontmatter
---

Il Niger è uno dei fiumi più importanti dell'Africa occidentale e il suo delta è – ormai da anni – al centro di interessi economici e politici. Il delta del Niger è inoltre tra i più grandi al mondo e forma una regione di 70mila chilometri quadrati, in cui abitano 27 milioni di abitanti, politicamente essa appartiene a nove Stati nigeriani. A partire dagli anni '50, in questa vasta regione vengono scoperti importanti giacimenti di petrolio. La Nigeria è inoltre oggi tra i produttori più importanti di oro nero, l'80 % del suo Pil deriva dall'estrazione del greggio, la sua economia è fortemente dipendente da questo settore. La maggior parte dei giacimenti sono proprio all'interno della regione del delta del Niger, ecco perché essa è così importante. Proprio per questo dagli anni '50 sorgono come funghi nuove ciminiere, nuovi giacimenti, nuovi impianti. Qui è presente “l'olimpo” del mercato del petrolio internazionale, tra cui la multinazionale italiana ENI, uno dei grandi nomi del settore operanti in quest'area. I giacimenti sono molto ricchi, infatti vengono estratti al giorno migliaia di barili di oro nero. Un'immensa ricchezza di riserve quindi, che non corrisponde ad immensi vantaggi per la popolazione locale, al contrario essa vede solo le briciole dell'attività estrattiva e, per di più, deve anche convivere con un inquinamento ambientale sempre più evidente e deleterio. SVERSAMENTI, PERDITE DI PETROLIO e GAS FLARING hanno contaminato questa terra, violando i diritti umani delle comunità locali sul cui territorio svolgono le loro attività. I nigeriani residenti nella regione del delta del Niger vedono la propria vita significativamente influenzata dall'inquinamento dovuto alle attività estrattive. Non solo i giacimenti, ma anche conduttore vecchie e inadeguate, dispersioni di greggio nel sottosuolo, emissione di gas nell'aria, il delta degli ani '50 assiste ad un progressivo deterioramento del proprio ecosistema, con ricadute tragiche per la popolazione. Malattie alla pelle, leucemie, tumori, un'aspettativa di vita più bassa rispetto al resto del paese, sono solo alcune delle gravi conseguenze. Molti pozzi sono inquinati e i residenti bevono acqua contaminata da benzene ( rapporto Unep). Recentemente inoltre una delle comunità nigeriane colpita dalle conseguenze dell'esplosione di una conduttura petrolifera ha chiesto risarcimenti dei danni all'ENI, quest'ultima è una delle maggiori responsabili dei disastri ambientali nel Delta del Niger. Inoltre la pratica del gas flaring – ossia la combustione in torcia del gas associato all'estrazione petrolifera – continua in Nigeria per mano delle stesse multinazionali, tra cui ENI, nonostante il divieto della legge locale del 1979 e numerose sentenze che ne confermano l'illegalità.