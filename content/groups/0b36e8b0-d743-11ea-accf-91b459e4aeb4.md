---
uuid: 0b36e8b0-d743-11ea-accf-91b459e4aeb4
name: Eni S.p.a
color: "#000"
avatar: ../../static/media/groups/0b36e8b0-d743-11ea-accf-91b459e4aeb4/eni-logo.png
members:
  - e0fc2b10-d741-11ea-b57b-a7c066f88ab5
date: 2020-04-30T00:00:00.000Z
---

L'ENI (Ente Nazionale Idrocarburi) fu istituito dallo Stato italiano con legge numero 136 del 10 febbraio 1953. Con la creazione di ENI lo Stato non si limitava ad un intervento di restaurazione e “salvataggio” delle aziende private in crisi dopo la guerra, ma svolse un ruolo “strategico” e in parte di concorrenza alle industrie private. L’appoggio politico di De Gasperi e Vanoni fu determinante per l’istituzione dell’ente, che andò ad incorporare la già esistente AGIP. Enrico Mattei, che durante la seconda guerra mondiale combatté nella resistenza, diventò il primo presidente di ENI.
ENI nacque prettamente per sfruttare le risorse petrolifere della Pianura Padana, tuttavia nel corso degli anni ’50 e ’60 si espanse in tutta la penisola e all’estero; un’attenzione particolare fu da subito rivolta verso l’Africa, dove già dai primi anni di attività oltre a concludere accordi per le ricerche, realizzò raffinerie e reti distributive.
Con il decreto legge n. 333 dell'11 luglio 1992 deliberato dal Governo Amato I, l'ENI fu trasformato in una Società per azioni controllata dal Ministero del Tesoro.
Oggi ENI è una S.p.A. ed è articolata in tre settori operativi: Exploration & Production, Gas & Power, Refining & Marketing e Chimica.

- Capitale sociale: il capitale sociale di Eni ammonta a 4.005.358.876 euro ed è rappresentato da 3.634.185.330 azioni ordinarie nominative senza valore nominale. Le azioni sono indivisibili e ogni azione dà diritto a un voto
- Azionisti: gli azionisti di Eni sono 258395. Il maggiore azionista risulta essere il Ministero dell’Economia e delle Finanze in forza della partecipazione detenuta sia direttamente (4,34%) sia attraverso Cassa Depositi e Prestiti SpA (25,76%)
- Presidente: Emma Marcegaglia
- Amministratore delegato: Claudio Descalzi
- Produzione petrolifera (2018): 1,851 milioni di barili al giorno (1 barile = 159 litri)
- Emissioni dirette di gas ad effetto serra (2018): 43,35 milioni di tonnellate
- Fatturato (2018): 76,93 miliardi di €
