---
date: 2020-02-22T00:00:00.000Z
path: /
title: Home
---

Il numero di esemplari di *homo sapiens* ha visto un aumento esponenziale negli ultimi 200 anni ca.

<world-population-counter></world-population-counter>

Nello stesso periodo, la quantità di CO2 che abbiamo rilasciato in atmosfera presagisce un veloce collasso dell'intero sistema vitale che anima il pianeta Terra.

<co2-left-budget-counter></co2-left-budget-counter>

Il tempo che rimane per evitare l'estinzione di gran parte della vita di questo pianeta dipende dal rapporto di questi due indici.

Il mito della crescita infinita ha spinto la nostra società a considerare che l'aumento demografico sia un indice di successo nella conduzione della società stessa, non considerando minimamente le condizioni di vita in cui, sistematicamente, vive una parte della popolazione.
Ad oggi l'aumento della popolazione pone pressione su ogni singolo suo componente perché le risorse iniziano a scarseggiare: gli abitanti del Bangladesh che sono costretti a migrare perché il loro territorio è colpito a rotazione da gravi inondazioni e periodi di siccità estrema ma che sono quelli che meno hanno influito sulle cause dei cambiamenti climatici e l'Europeo responsabile di aver promosso un modello economico fallimentare dagli effetti devastanti che dovrà imparare a condividere le risorse che ha con il migrante che sta arrivando dal Bangladesh.


La strada per vincere gli enormi cambiamenti che abbiamo causato al pianeta richiede la volontà di tutti di seguire uno scopo comune, quello della vita.

Non possiamo permetterci di continuare a combattere per i propri singoli interessi, mossi dall'egoismo e dalla realizzazione personale, senza considerare l'interesse comune, sopra a tutti i singoli interessi, di diritto alla vita.

> Se le mie azioni possono causare una perdita di vita, anche da qualche altra parte del pianeta, che persona sono se continuo a perpetrarle?

Ci sono alcune persone che sono coscenti che le loro azioni possono avere un impatto negativo sul pianeta, quindi sulla società e quindi su loro stessi. Altre, invece, pensano di essere scollegate dal sistema in cui vivono e non considerano le ripercussioni delle proprie azioni.

Considerando la direzione che il nostro *"progresso"* insegue, essere qualcuno che non cerca di cooperare per il raggiungimento dell'obiettivo comune con il tentare di ridurre il proprio impatto sul pianeta e comunicando - a chi ancora non ha pienamente coscienza dell'immenso problema - i cambiamenti necessari da intraprendere, risulta essere un peso negativo per quella parte di popolazione che crede nella vita e spinge per essa.

I leader causano danni ancora maggiori quando fingono di adottare soluzioni efficaci, che provano a contrastare l'emergenza nel miglior modo possibile, mentre continuano a portare avanti le stesse azioni che - a livello sistemico - ci hanno portato a questo punto.

Ad ogni livello abbiamo dei leaders che continuano ad agire come se non ci fosse un'emergenza mondiale che sta avanzando e toccherà ogni angolo del globo se non lasciamo la nostra avidità color nero sotto terra.

Vogliamo dare alle persone la possibilità di dire una verità diversa da quella che viene proposta dai maggiori media, collaborando nel portare alla luce quello che sta succedendo, fino a che non sarà piuù possibile negare l'evidenza.
