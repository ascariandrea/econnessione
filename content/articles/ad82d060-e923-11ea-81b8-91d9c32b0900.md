---
uuid: ad82d060-e923-11ea-81b8-91d9c32b0900
draft: false
title: Emergenze a confronto
path: emergenze-a-confronto
date: 2020-03-26T00:00:00.000Z
links:
  - https://www.wired.it/attualita/politica/2020/03/12/tagli-sanita-italia-storia/
  - https://ilmanifesto.it/david-quammen-questo-virus-e-piu-pericoloso-di-ebola-e-sars/
  - https://www.quotidianodelsud.it/laltravocedellitalia/litalia-rovesciata/saluteeassistenza/2020/03/16/gli-sbagli-del-passato-quei-tagli-mortali-alla-sanita
  - https://www.ilmessaggero.it/italia/coronavirus_bergamo_lombardia_news_giorgio_gori_quando_finira_cosa_succedera_morti_contagi_ultime-5131254.html
  - https://www.wumingfoundation.com/giap/2020/03/criminalizzare-il-jogging/
  - https://thevision.com/coronavirus/parole-importanti-epidemia/
  - https://www.theguardian.com/environment/2019/mar/12/air-pollution-deaths-are-double-previous-estimates-finds-research
  - https://ourworldindata.org/air-pollution
  - https://theicct.org/publications/health-impacts-transport-emissions-2010-2015
  - http://www.ansa.it/sito/videogallery/mondo/2020/03/24/coronavirus-lonu-chiede-un-cessate-il-fuoco-mondiale-e-immediato_cd38d034-eba8-4173-b703-5cbfc04fa919.html
  - https://ilmanifesto.it/il-virus-mette-la-globalizzazione-con-i-piedi-per-terra/
  - https://thegeckoproject.org/new-player-starts-clearing-rainforest-in-worlds-biggest-oil-palm-project-48214ebe21e9
---
L’emergenza Covid-19 ha mostrato i diversi approcci che ogni singolo Stato ritiene adottare per salvaguardare la salute dei propri cittadini. Gli Stati che possono contare su un sistema sanitario pubblico resiliente riescono a trattare più pazienti, impedendo una veloce espansione del virus, mentre quelli che hanno un sistema sanitario debole o che riserva un costo spropositato per il trattamento per il cittadino medio risulta poco efficace nel gestire il contenimento del virus e le sue vittime.
Il Sistema Sanitario Nazionale italiano è uno tra i migliori al mondo, ma i tagli degli ultimi 40 anni ne hanno ridotto la resilienza:

> “Secondo l’Organizzazione mondiale della sanità, l’Italia ha a disposizione 164mila posti letto per pazienti acuti (272 ogni centomila abitanti), dato calato di un terzo dal 1980 a oggi. I posti in terapia intensiva sono invece poco più di 3.700, che diventano 5.300 (8,4 ogni 100mila abitanti) se consideriamo anche le strutture private. Attualmente, sul territorio nazionale, i pazienti ricoverati in terapia intensiva a causa del Covid-19 sono 1.028, di cui 560 nella sola Lombardia.”[^1]

Così, a Bergamo, le persone che contraggono il virus, spesso muoiono a casa.

La tutela della salute, come la tutela dell’ambiente, è stata - e viene tutt’ora - trascurata perchè non redditizia, anzi viene vista come un fondo da cui attingere per finanziare le attività private, rimarcando il modello di pensiero che viene applicato nella gestione dell'emergenza climatica.

La comunicazione delle Istituzioni è stata spavalda quando i principali personaggi politici incitavano a non fermarsi e a non avere paura, carente di professionalità quando le bozze uscivano prima di essere approvate creando il panico generale e l'esodo verso zone non acora colpite dal virus, controversa nelle decisioni come il vietare l’accesso al pubblico ai parchi, ma lasciare che alcune categorie di lavoratori non strettamente necessari continuassero a lavorare ammassati e senza protezioni, per l'indispensabile mercato dei piani tariffari. [^2]

Nel panico generale, il responsabile è sempre l'individuo: chi è costretto ad andare a lavorare per poter dare da mangiare alla propria famiglia, a chi esce a prendere una boccata d'aria per non soccombere alla depressione del vivere da solo prigioniero del proprio monolocale.
La responsabilizzazione del singolo, che si è presto trasformata in colpevolizzazione dello stesso, è la strategia dei leader per non mettere in discussione il loro ruolo in questa gestione dell'emergenza che allo stesso modo si rivede nella gestione dell'emergenza climatica.
I leader, politici e delle grandi aziende, sono soliti a far ricadere il peso della loro condotta sui singoli individui della collettività, evitando di mettere in discussione se stessi e il loro operato.
In questo modo il peso psicologico della situazione attuale pesa su ognuno di noi, come se da ognuno di noi dipendesse la salvezza di tutti, ed è effettivamente così: per limitare il virus dobbiamo ridurre al minimo necessario i contatti, per limitare il collasso ecologico dobbiamo ritrovare l'equilibrio con il sistema che ci permette di vivere.

Il comportamento dei leader, però, non viene messo in discussione, neanche quando limita la libertà del cittadino.
La loro responsabilità verso tutti noi è quella di avere una considerazione del valore della vita di ogni singolo cittadino e non solo dell'economia, mentre risulta evidente quanto questa preoccupazione sia più dettata dal panico che da un'analisi del nostro modello sociale.

Per gli Stati del mondo più inquinati, i 9.900.000 di morti a causa di inquinamento dell’aria, non sono un'emergenza.
Non lo sono per l'Italia i circa 80.000 che ogni anno muoiono per la stessa causa, 220 (duecentoventi) persone al giorno.

Le morti ormai abituali per un virus che, ad oggi, ha fatto molte più vittime del Covid-19, chiamato inquinamento atmosferico da utilizzo spropositato di fonti fossili, non richiede una gestione emergenziale, nemmeno di urgenza.
Persone che vengono coscientemente lasciate morire perché l’economia ha sempre avuto la priorità. Ciò che frutta alle grandi aziende, che rendono grande il loro Stato agli occhi degli altri, deve proseguire anche davanti alla concretezza dell’impatto negativo che hanno sul sistema, che va oltre all’illusione di crescita percepita nel breve periodo.

I finanziamenti alle armi che non si fermano e la crescente militarizzazione sono un'altra dimostrazione del tipo di considerazione che i nostri leader hanno di noi individui: non c'è neanche spazio per un dialogo, l'impiego dell'esercito è l'unico mezzo con cui risolvere le cose.

Il sistema sanitario ridotto all'osso dalle scelte politiche degli ultimi 40 anni da una parte, le bombe che vendiamo all'Arabia Saudita che vengono lanciate in Yemen dall'altra.
Il cercare di salvare più persone possibili dal virus in questo momento, uccidendone consapevolemente molte di più con guerre e inquinamento.

In un momento storico che dovrebbe farci capire il danno di guerre e devastazioni ambientali vediamo come gli interessi economici continuino a prevalere sull'ambiente e sulla corsa contro il tempo nel mantenere questo pianeta vivibile: in Italia continua la produzione di armi, l'abbattimento sistemico degli alberi, il cantiere dell'inutile TAV e delle altre Grandi Opere, in Indonesia si sono disboscati 170 ettari di giungla per fare spazio al più grande progetto di produzione di olio di palma al mondo[^3], le banche coordinano un'azione di lobbying per far saltare le norme su trasparenza e sulle restrizioni agli investimenti nei combustibili fossili[^4] e chissà quante altre azioni controproducenti per la vita su questo pianeta stiamo portando avanti.

[...]

[^1]: https://www.wired.it/attualita/politica/2020/03/12/tagli-sanita-italia-storia/
[^2]: https://www.ilfattoquotidiano.it/2020/03/24/coronavirus-la-denuncia-dal-call-center-50-in-una-stanza-senza-precauzioni-a-1200-euro-al-mese-ma-per-il-governo-dobbiamo-restare-aperti-produciamo-un-servizio-essenziale-la-vendita-di-piani/5747074/
[^3]: https://thegeckoproject.org/new-player-starts-clearing-rainforest-in-worlds-biggest-oil-palm-project-48214ebe21e9
[^4]: https://www.recommon.org/le-grandi-banche-sfruttano-il-covid-19-via-le-norme-su-fossili-e-trasparenza/
