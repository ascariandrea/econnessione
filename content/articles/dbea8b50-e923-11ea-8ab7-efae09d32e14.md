---
uuid: dbea8b50-e923-11ea-8ab7-efae09d32e14
draft: true
title: Maran risponde al corteo contro il consumo di suolo
date: 2020-01-10
path: risposta-maran-corteo-parco-bassini
links:
    - http://www.affaritaliani.it/milano/maran-milano-cresce-senza-consumare-suolo-rigenerando-territori-compromessi-646251.html?refresh_ce
---

Ieri Milano ha visto la prima mobilitazione per tematiche ambientali del 2020.
Più di 400 persone - quasi il triplo di quelle riportate da alcuni giornali - hanno camminato in corteo dal Parco Bassini al Palazzo Marino, per lanciare un chiaro segnale: basta distruggere aree verdi, basta consumo di suolo.

La mattina del 2 gennaio centinaia di poliziotti in tenuta antisommossa hanno militarizzato il cantiere del Parco Bassini per permettere l’abbattimento degli alberi e il proseguimento del cantiere del nuovo dipartimento di chimica del Politecnico di Milano. Il Comune ha quindi mostrato i denti verso quegli studenti, docenti e cittadini che si opponevano alla cementificazione di una delle ultime aree verdi presenti in Città Studi, infischiandosene di aver firmato una dichiarazione di emergenza climatica e ambientale, ma promettendo di “compensare” con più alberi di quelli che sono stati abbattuti.

Ieri, quando il corteo è arrivato al Palazzo Marino, l’assessore al verde Pierfrancesco Maran e l’assessore all’edilizia scolastica Paolo Limonta sono usciti dal Consiglio Comunale per ascoltare le nostre richieste di: fermare la cementificazione del Parco Bassini e porre uno stop al consumo di suolo sul territorio Milanese.

Maran, prima dice che le nostre voci sono già state ascoltate in precedenza, ma che semplicemente “un confronto non significa che possiamo e dobbiamo essere d’accordo su tutto, altrimenti non sarebbe un dialogo, ma sarebbe una cosa” - cosa sia non si è ben capito - e che non “mi vergognerò mai e mai penserò che è una speculazione costruire dei laboratori universitari”. Il tema del consumo di suolo sarebbe un problema perchè “per alcuni decenni si è andati avanti a consumare anche il 2% di suolo l’anno”, mentre nel 2018 il dato ISPRA attesta che a Milano si è consumato lo 0.06% di suolo. Tutto questo avviene in un momento storico dove la popolazione di Milano cresce del 1,2% l’anno.

Peccato che la nostra richiesta non è mai stata quella di non permettere al Politecnico di avere il suo dipartimento di chimica, quanto piuttosto non crearlo su un’area verde che non è mai stata cementificata da quando esistono le carte catastali. Un’area che per secoli ha contribuito alla preservazione della biodiversità che negli anni il cemento di Milano ha mangiato, mimando lo stesso concetto di sviluppo che ci ha portato alla più grande emergenza climatica e ambientale che l’umanità abbia mai visto nella sua storia: sottrarre suolo naturale per cementificarlo, giustificandosi con la funzione degli edifici che vengono costruiti. 
È giusto anche sottolineare la poca accuratezza dei dati riportati dall’assessore Maran: il consumo di suolo netto riportato dal report dell’ISPRA è di 0,15% a livello di provincia - quindi più del doppio - che incrementa il dato totale del suolo consumato nella provincia di Milano, 32%. Solo nell’ultimo anno la provincia di Milano ha perso 75 ettari di verde e guadagnandone altrettanti di cemento. La situazione in città è ancora peggiore: il 57,5% del suolo è “artificializzato”, ma nonostante questo l’anno scorso Milano è stata seconda solo a Roma per suolo consumato, 10.5 ettari.

La percentuale 0.06% è ricavabile con una semplice formula: (consumo di suolo (kmq) * 100 / area della città di Milano)

Consumo di suolo 2018 = 10.5 ha = 0.1 km2
Superficie di Milano = 181,6 km2

```
0.1 * 100 / 181,67 = 0.06%
```

Questa percentuale è però ottenuta considerando tutta la superficie disponibile di Milano, ben 181,67 km2, ma qual’è invece il consumo di suolo proporzionato a quello rimasto?
Se il 57,5% del suolo di Milano è “artificializzato” significa che ne rimane disponibile il 42,5%, quindi 77,20 kmq.

```
0.1 * 100 / 77,20 = 0.012%
```

Quindi il consumo di suolo effettivo è di circa lo 0,12% sulla superficie cittadina.

Le superfici già cementificate alternative esistono, e saranno sempre di più visto il progetto di spostamento della Città Studi all’area Ex-EXPO, manca la volontà politica e istituzionale di farsi carico delle spese necessarie per bonificare l’area prima di avviare il cantiere.

Maran commette un errore anche parlando di compensazioni: prima l’abbattimento del parco e la costruzione dell’edificio poi ben più di 200 alberi per compensare la perdita del parco. Le compensazioni andrebbero fatte prima. In un’emergenza ambientale e planetaria, dichiarata anche dal Comune di Milano, però sarebbe necessario un approccio più “globale” nella presa di decisioni come questa.
Il pianeta è in una fase di collasso a causa, prevalente, delle emissioni di CO2 in atmosfera. Queste hanno causato un’alterazione del clima, aumentandone la temperatura e le catastrofi climatiche, con conseguenze devastanti sull’intera biodivsersità dell’ecosfera. La situazione è aggravata oltretutto dal consumo incessante di suolo, che priva in maniera capillare e distribuita la biodiversità di spazi naturali, con il diretto indebolimento dell’assorbimento delle nostre emissioni da parte del pianeta. La misura più efficace che abbiamo contro il cambiamento climatico viene sistematicamente flagellata da scelte come quella di costruire un edificio che si pensa “necessario” dalle mille mila istituzioni e imprese che popolano il nostro mondo. È abbastanza chiaro quindi, quale sia il primo modo di agire: non sabotare la nave. Le riserve di carbonio non devono essere toccate, ma anzi aumentate di superficie e essere pensate non solo per l’uomo, ma per tutta la biodiversità che popola le terre confinanti. 
Le istituzioni devono leggere le azioni locali in chiave globale, perchè non é mai solo “il Parco Bassini”, “Piazzale Baiamonti”, la “Goccia” o il “Paolo Pini” è una distruzione sistematica di quello che dovrebbe essere preservato.
Se tutti pensano di essere gli unici ad abbattere un albero ci ritroveremo con 7 miliardi e mezzo in meno di alberi, se ognuno di noi pensasse che servono alberi su questo pianeta ci ritroveremo con 7 miliardi e mezzo di alberi in più.

Si nota anche lo stizzimento di Sala, che accusa i Verdi di doversi “scusare con i cittadini” per aver preso solo il 2% di voti. Un bimbo arrabbiato perchè messo sotto accusa il suo operato. 
Forse per gli ambientalisti sarebbe più facile comunicare quello che sta succedendo se non ci fossero dei politici che promettono, ma non mantengono, Forse sarebbe ancora più facile se questi politici non si professassero leader “green” se non hanno ancora capito che è il pianeta che ha precedenza sulle loro scelte dettate solamente dall’economia capitalista che lo sta divorando e non che illudono la cittadinanza di aver intrapreso scelte “coraggiose” e di sapere cosa sia l’emergenza ambientale e climatica.
Il vostro continuo greenwashing contribuisce ad allontanare i cittadini dalla preoccupazione, rassicurati dalle vostre promesse - che poi smentite voi stessi con i fatti -, per permettervi di continuare a portare avanti politiche a scapito dell’ambiente.
I cittadini, però, iniziano ad accorgersi di come questa amministrazione, sotto il cappello verde, porti invece avanti una linea politica che è a profitto dei grandi marchi, i grandi immobiliaristi e le squadre di calcio e che l’ambiente non è che l’ultima delle preoccupazioni di questa giunta. Anzi, quando bisogna liberarsene lo si fa persino con l’uso della forza.

Rimangono 8 anni per poter rimanere entro il 1.5º C di innalzamento della temperatura ed evitare una catastrofe planetaria e l’emergenza in atto dovrebbe mettere in campo una mobilitazione a livello di quelle belliche in guerra.

É frustrante che considerando gli sforzi che dovremmo, insieme, mettere in atto siamo dopo 8 mesi dalla dichiarazione di crisi climatiche a ambientale ancora a spiegarvi perchè non bisogna distruggere un parco.
Non sapete cos’è questa crisi e pensate di aver preso addirittura scelte “coraggiose”, ma la verità è che il coraggio che serve è un altro e chi ricopre una carica di leader dovrebbe avere l’onestà intellettuale verso gli altri esseri viventi - perchè non ci siamo solo noi umani a questo mondo - di riconoscere un dovere morale verso la totalità della popolazione mondiale.

Se Milano, che è la capitale green italiana, intende affrontare così l’emergenza climatica e ambientale non è da chiedersi come intendono affrontarla quelle che non si definiscono “green”. 
