---
updatedAt: 2020-10-22T07:49:12.676Z
path: milano-e-la-distruzione-ambientale-nel-2020
featuredImage: ../../static/media/articles/d4167470-e923-11ea-a7a7-a5991e4afc6d/parco-nord-cantiere-vasca-laminazione-15-08-2020.png
draft: true
date: 2020-07-28T15:28:03.931Z
uuid: d4167470-e923-11ea-a7a7-a5991e4afc6d
title: Milano e la distruzione ambientale nel 2020
createdAt: 2020-10-22T07:49:12.807Z
---
*Come sta affrontando l'emergenza climatica la città di Milano?*

*L'amministrazione è veramente impegnata a trovare soluzioni proporzionali alla gravità della minaccia più grande che l'umanità ha affrontato nella sua storia o è solo l'ennesimo <b>greenwashing</b>?*

- - -

Ricordiamo tutti l'esultanza della "vecchia giunta" quando il 21 Maggio 2019 vengono assegnate le [Olimpiadi 2026](/topics/olimpiadi-2026) alla coppia Milano-Cortina.
Attimi di gioia che non si riuscivano a comprendere allora e che ad un anno di distanza sono una fotografia di quanto siano lontani i temi di ecologia e lotta ai cambiamenti climatici per chi vede la crescita di questa soceità solo attraverso il filtro dell'economia.

![Esultanza Olimpiadi 2026](../../static/media/events/08138240-d73b-11ea-b4bc-0fc1127c8adc/olympic-games-assignation-reaction.jpg)

Le Olimpiadi sono un evento che viene visto dai più come un onore per chi le ospita e come un vanto nella loro - sempre più magnificente - realizzazione.
Quello che non viene conteggiato in queste *valutazioni* è l'impatto che questo tipo di eventi hanno sul territorio e sulle persone, dopo che le gare si sono concluse e la nomalità torna.

L'ultima volta che l'Italia ha ospitato i giochi olimpici era il 2006 - con le Olimpiadi invernali di Torino - che hanno danneggiato il territorio e lo stanno danneggiando tutt'ora con gli impianti abbandonati subito dopo il grande evento.

Si pagano ancora gli effetti delle Olimpiadi di Torino 2006 - ne parla Report in [questa puntata](https://www.raiplay.it/video/2019/11/report-del-25112019-i-tedofori-olimpiadi-invernali-Milano-Cortina-7b63ba9a-75da-4e1b-8c3e-1c32f9b5f65e.html) - ma non ce n'è memoria (o consapevolezza) nella maggior parte delle persone, che non vedono l'ora di poter andare a Cortina nel 2026 per assistere alle competizioni.
